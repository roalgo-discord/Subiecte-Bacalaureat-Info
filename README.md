# Subiecte-Bacalaureat-Info
Bine ai venit! Acest repo încearcă să recreeze și arhiveze subiectele și baremele de la examenul de Bacalaureat, proba E.d), informatică. 

Motivația acestui repo este că, din păcate, multe dintre subiectele mai vechi (mai ales pre-2009) s-au pierdut sau se află într-o stare precară. 

Nu este strict vorbind o arhivă perfectă, ci este o încercare de a recrea și uniformiza estetic subiectele. Din acest motiv, de dragul consistenței, voi lua anumite decizii stilistice:
1. uniformizarea pseudocodului și îmbunătățirea, pe cât posibil, a modului în care acesta este redactat;
2. uniformizarea formatului (important mai ales pentru subiectele pre-2009); voi încerca să urmăresc formatarea ce se poate regăsi în subiectele cele mai recente (2023, la momentul scrierii);
3. recreerea graficilor, dacă este cazul, în format vectorial;

și alte asemenea decizii. Nu vreau să mă abat prea tare de la subiectele reale, deci se pot considera deciziile de mai sus mai mult de natură tipografică, decizii pe care le-ar fi putut lua și cei care au (tehno)redactat subiectele.

M-ai putea întreba: „de ce nu folosești subiectele existențe și să le încarci aici?”. Doresc să le recreez deoarece în multe cazuri nu există PDF-uri, sau procesul este laborios. În plus, PDF-urile se pot pierde, însă prin fișierele LaTeX pe care le pun la dispoziție, oricine poate să își facă propria versiune. Dacă este cineva care dorește să creeze propriile subiecte, are libertatea să facă acest lucru (nu le poate atribui Ministerului Educației, în acest caz). 

